---
title: Sta je RA pozicija i kako izgleda proces prijava?
summary: "Autor: Jana Obradović"
author: Filip Obradović
date: '2022-01-10'
slug: ra-pozicije
categories: [doktorat, ekonomija, istrazivac, posao]
tags:
  - doktorat
  - ekonomija
  - istrazivac
  - posao
subtitle: 'Autori: Filip Obradović'
summary: ''
authors: []
lastmod: '2022-01-10' 
image:
  caption: ''
  focal_point: ''
  preview_only: no
featured: no
projects: []
draft: FALSE
---

Kada biste me pitali da izdvojim jednu stavku koja najviše može da vam pomogne da upadnete na doktorat iz ekonomije to bi bilo da radite kao istraživač saradnik na nekom od vodećih univerziteta. Čak i ako niste 100% sigurni da je ovo vaš životni poziv i dalje bi vam predložila da se prijavite za istu, jer veštine koje steklete možete kasnije koristiti u privredi, a pomoći će vam i da utvrdite da li je akademija posao za vas.

###  Šta podrazumeva pozicija istraživača saradnika?

Podrazumeva da blisko radite sa profesorom na njihovom istraživanju. Uglavnom podrazumeva čitanje naučnih radova, programiranje, pravljenje prezentacija, koordiniranje istraživačkog tima, prisustvovanje sastancima tima, a ponekad i pisanje dokaza- ako je pozicija orjentisana na ekonomsku teoriju. Takođe, ove pozicije su jako dobro plaćene za naše pojmove (u proseku oko 50.000$ godišnje, pre poreza) i uglavnom vam garantuju da ćete dobiti američku vizu. Ugovor uglavnom dobijete na godinu dana, a ukoliko ste dobri (i želite da nastavite da radite) postoji opcija da produžite još godinu dana. Mnogi preferiraju da rade dve godine kako bi više upoznali profesore i dobili jake preporuke.

###  Kako se pripremiti za intervju?

Pre svega, bitno je da naučite da programirate. Različiti programski jezici se traže za različite pozicije i u principu ne postoji konsenzus. Kada sam se ja prijavljivala u oglasima se uglavnom podrazumevalo da znate Statu i pored toga R ili Python. Bilo bi dobro i da naučite da korstite LaTeX.

Takođe, jako je bitno da dobro znate ekonometriju. Moja preporuka je da pročitate ’Mostly Harmless Econometrics’ od Angrist i Pischke. Jako je bitno da vladate pojmovima kao što su Linearna Regresija, Kauzalnost, Diff-n-diff, instrumentalne promenljive, Regresion discontinuity.

Bilo bi dobro da već imate neko istraživačko iskustvo. To može da podrazumeva pisanje diplomskog ili master rada. Takođe, možete pitati nekog profesora da li mu je potrebna pomoć pri istraživanju – npr. možete im pomoći pri kodiranju. Znam da ovo nije nešto što je prihvaćeno, ali verujem da može da bude uzajamno korisno. Ovo je bitno i kao stavka u cv-u, a i za većinu pozicija je potrebno da pošaljete kod.

Za ove pozicije se možete prijaviti nakon osnovnih studija ili nakon mastera. Ipak, smatram da su vam šanse mnogo veće nakon završene prve godine mastera, jer imate više vremena da dopunite svoje znanje i imaćete više bitnih predmeta u transkriptu.

### Kada se prijavljivati za ove pozicije i koliko aplikacija poslati?

Najveći broj pozicija se otvara se u septembru i otvoren je do decembra, a intervjui počinju u januaru. Moj savet je da se prijavite za sve otvorene pozicije, jer je prijava besplatna, a proces prilično slučajan i škole generalno favorizuju studente sa dobro poznatih univerziteta. Ovo ne treba da vas obeshrabri, jer ako imate dobre ocene i dobro poznajete programske jezike i ekonometriju velika je verovatnoća da će vas pozvati.

### Kako izgleda proces prijava?

Prvo šaljete aplikacije za posao. Uglavnom je potrebno da pošaljete cv, transkripte, motivaciono pismo, vaš kod, a ponekad su potrebne i preporuke od profesora.

CV bi trebalo da bude akademski – crno-beo, bez slike i napisan u latexu. Transkripte dobijate na fakultetu i potrebno je da budu prevedeni na engleski jezik kod ovlascenog prevodioca. Kod bi trebalo da bude čist i sa komentarima, tako da je svakome jasno šta ste uradili. Preporuke profesora je bitno da budu lične i da se vidi da vas profesor dobro poznaje.

Ukoliko ste prošli u uži krug, prvo ćete dobiti ’data task’. Poslaće vam podatke i zadatke koje bi trebalo da rešite. Uglavnom imate slobodu da ga uradite u kom god programu želite – ja sam ih pisala u stati. Ako prođete prvi krug, drugi krug je uglavnom intervju sa nekim iz tima (najčešće ne sa profesorom). Na tom intervju mogu vas pitati pitanja iz statistike i ekonometrije, a ukoliko je pozicija npr. za finsije mogu vas pitati i pitanja iz te oblasti. Poslednji krug je uglavnom neformalni razgovor sa profesorom i ako dođete do tog kruga velika je verovatnoća da ste posao već dobili.

### Kako je izgledao proces prijava u mom slučaju i zašto sam se prijavila?

Kada sam se doselila u Ameriku u avgustu 2019. godine, znala sam da želim da se prijavim za doktorske studije. Tada sam upoznala veliki broj Filipovih kolega i shvatila da je dosta njih prethodno bilo na poziciji istraživača saradnika na vodećim univerzitetima, tako da sam počela da istražujem to kao prelaznu opciju. Na internetu sam pronašla veliki broj otvorenih pozicija, ali sam shvatila da i dalje ne vladam dovoljno dobro programskim jezicima i rešila sam da iskorstim narednih par meseci da radim na svom usavršavanju. U tih pola godine naučila sam statu i R i dopunila znanje ekonometrije koje mi je falilo. U decembru sam se prijavila na oko 20 pozicija (gotovo sve koje su bile otvorene u tom trenutku) i na 7 sam prošla u drugi krug i gotovo svaki je podrazumevao programiranje. U januaru sam imala nekoliko razgovora i prvu ponudu za posao sam dobila početkom februara. Moj posao je podrazumeo koordinaciju istraživačkog tima, treniranje studenata osnovnih studija za učešće u projektu, prepremanje prezentacija, web-sraping podataka sa interneta, analizu podataka u stati, programiranje u pythonu, čitanje radova, itd. S obzirom da sam počela da radim u avgustu 2020. godine sav posao sam radila online.

Kao najveće prednosti ovog posla vidim to što:

1. Vidite kako istraživanje funkcioniše iz prve ruke i radite sa jako motivisanim i sposobnim ljudima od kojih možete mnogo da naučite

2. Ukoliko se dobro pokažete dobićete jake preporuke od profesora i samim tim značajno povećavate verovatnoću da upoadnete na neki dobar doktorski program

3. Uglavnom imate priliku da slušate i polažete kurseve na univerzitetu na kom radite – ovo je veoma bitno ako nemate dovoljno znanja iz određenih oblasti, a nemate dovoljno novca da platite dobar master program

4. Zaradite dovoljno novca da vam prijave na studije ne predstavljaju preveliki trošak

5. Iskusite samostalan život u inostranstvu i sagledate da li je to vaš životni poziv

Za mene je ovaj posao bio jedno od najleših iskustva u životu i zaista ni jednog trenutka nisam zažalila što sam krenula tim putem. Baš zbog toga bih volela da motivišem i druge da se prijave i iskoriste ovu fenomenalnu priliku.

**Drugi korisni tekstovi na temu RA pozicija**

[RA guide](https://raguide.github.io/?fbclid=IwAR1BVrVIfwEflebmo_EuC34gezKwsmv9PHM3W8k5E5K0799SUCftxs8y2Zs)

[J-PAL RA guide](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwjy3pX52Kf1AhXS2KQKHaikDAsQFnoECAUQAQ&url=https%3A%2F%2Fwww.povertyactionlab.org%2Fsites%2Fdefault%2Ffiles%2FAdvice-for-Landing-an-RA-ship.pdf&usg=AOvVaw3qCYCrp_rA-yQg13uU-ImB)

**Gde pratiti oglase za posao?**

[RA positions -  NBER](https://www.nber.org/career-resources/research-assistant-positions-not-nber)
[RA positions -  twitter](https://twitter.com/econ_rar)

Ukoliko ste odlučili da želite da se prijavite za ove pozicije, slobodno mi se javite kako bi mogla da vam pomognem da se pripremite i da vam ukažem na vaše nedostatke na kojima bi trebalo da radite. Takođe, planirajte da sebi ostavite barem 6 meseci da radite na pripremi. Srećno!

